# -*- mode: mandoku-view -*-
#+TITLE: 尚書要義
#+DATE: 2018-03-31 09:03:01.159728
#+PROPERTY: ID KR1b0022
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 君牙冏命吕刑
<pb:KR1b0022_WYG_019-1a>¶
欽定四庫全書¶
　尚書要義卷十九　君牙　冏命　吕刑¶
　　　　　　　　　　　宋　魏了翁　撰¶
一君牙為大司徒父祖功紀太常¶
穆王命君牙為周大司徒穆王康王孫昭王子作君牙¶
君牙臣名君牙命以其名遂以名篇王若曰嗚呼君牙¶
順其事而歎稱其名而命之惟乃祖乃父世篤忠貞服¶
勞王家厥有成績紀于太常言汝父祖世厚忠貞服事¶
勤勞王家其有成功見紀録書於王之太常以表顯之¶
<pb:KR1b0022_WYG_019-1b>¶
王之旌旗畫日月曰太常¶
(二)祁寒暑雨祁訓大¶
傳以祁為大故云冬大寒寒言大則夏暑雨是大雨於¶
此言祁以見之上言暑雨此不言寒雪者於上言雨以¶
見之互相備也¶
(三)太僕正謂太御中大夫¶
穆王命伯冏為周太僕正伯冏臣名也太僕長太御中¶
<pb:KR1b0022_WYG_019-2a>¶
大夫作冏命冏命以冏見命名正義曰正訓長也周禮¶
太御中大夫太僕下大夫孔以此言太僕正則官髙於¶
太僕故以為周禮太御者知非周禮大僕若是周禮太¶
僕則此云太僕是矣何湏云正乎且此經云命汝作太¶
正于羣僕案周禮太馭中大夫而下有戎僕齊僕道僕¶
田僕¶
(四)御者最為宻昵如隋少師漢趙同¶
太御最為長既稱正于羣僕故以為太御中大夫且與¶
君同車最為親近故春秋隨侯寵少師以為車右漢書¶
<pb:KR1b0022_WYG_019-2b>¶
文帝愛趙同命之為御凡御者最為宻昵故此經云汝¶
無昵於憸人充耳目之官故以為太御中大夫掌御玊¶
輅之官戎僕雖中大夫以戎事為重叙在太御之下故¶
以太御為長大僕雖掌燕朝非親近之任又是下大夫¶
不得為長¶
(五)太僕正簡僚無以巧令便媚¶
府史以下官長所自辟除命士以上皆應人主自選此¶
<pb:KR1b0022_WYG_019-3a>¶
令太僕正謹慎簡選僚屬者人主所用皆由臣下銓擬¶
可者然後用之故令太僕正慎簡僚屬也論語稱巧言¶
令色足恭左邱明耻之便僻是巧言令色之類知是彼¶
足恭也巧言者巧為言語以順從上意無情實也令色¶
者為善顔色以媚説人主無本質也便僻者前却俯仰¶
以足為恭側媚者為僻側之事以求媚於君此等皆是¶
謟諛之人不可用為近官也¶
(六)后之徳不徳皆由僕臣正諛¶
僕臣正厥后克正僕臣諛厥后自聖言僕臣皆正則其¶
<pb:KR1b0022_WYG_019-3b>¶
君乃能正僕臣謟諛則其君乃自謂聖后徳惟臣不徳¶
惟臣君之有徳惟臣成之君之無徳惟臣誤之言君所¶
行善惡專在左右¶
(七)無昵于憸人無貨其吉¶
爾無昵于憸人充耳目之官廸上以非先王之典汝無¶
親近於憸利小人之人充備侍從在視聴之官道君上¶
以非先王之法非入其吉惟貨其吉若非人其實吉良¶
<pb:KR1b0022_WYG_019-4a>¶
惟以貨財配其吉良以求入於僕侍之臣汝當清審¶
八吕侯以穆王命作書訓夏贖刑¶
吕命吕侯見命為天子司冦穆王訓夏贖刑吕侯以穆¶
王命作書訓暢夏禹贖刑之法更從輕以布告天下作¶
吕刑吕刑後為甫侯故或稱甫刑正義曰名篇謂之吕¶
刑其經皆言王曰知吕侯以穆王命作書也經言陳罰¶
贖之事不言何代之禮故序言訓夏以明經是夏法王¶
者代相革易刑罰世輕世重殷以變夏周又改殷夏法¶
行於前代廢已乆矣今復訓暢夏禹贖刑之法以周法¶
<pb:KR1b0022_WYG_019-4b>¶
傷重更從輕以布告天下以其事合於當時故孔子録¶
之以為法(又一節見後)¶
(九)未有甫追稱甫既有甫仍稱吕¶
或稱甫刑知後為甫侯者以詩大雅崧髙之篇宣王之¶
詩云申甫及申&KR0045;之水為平王之詩云不與我戌甫明¶
子孫改封為甫侯不知因吕國改作甫名不知别封餘¶
國而為甫號然子孫封甫穆王時未有甫名而稱為甫¶
<pb:KR1b0022_WYG_019-5a>¶
刑者後人以孫之國號名之也猶若叔虞初封於唐子¶
孫封晉而史記稱晉世家然宣王以後改吕為甫鄭語¶
史伯之言幽王之時也乃云申吕雖衰齊許猶在仍得¶
有吕者以彼史伯論四嶽治水其齊許申是其後也因¶
上申吕之文而云申吕雖衰吕即甫也¶
(十)穆王即位之年遷紀與孔傳異¶
穆王即位之時已年過四十矣比至命吕侯之年未必¶
已有百年言百年者羙大其事雖則年老而能用賢以¶
&KR0045;名故記其百年之耄荒也周本紀云甫侯言於王作¶
<pb:KR1b0022_WYG_019-5b>¶
修刑辟是修刑法者皆吕侯之意羙王能用之穆王即¶
位過四十者不知出何書也周本紀云穆王即位春秋¶
已五十矣立五十五年崩司馬遷若在孔後或當各有¶
所據¶
(十一)此享國百年從生年數與無逸異¶
無逸篇言殷之三王及文王享國若千年者皆謂在位¶
之年此言享國百年乃從生年而數意在羙王年老能¶
<pb:KR1b0022_WYG_019-6a>¶
用賢而言其長夀故舉從生之年以耄荒接之羙其老¶
之意也文不害意不與彼同¶
(十二)孔以九黎蚩尤為一與諸説異¶
九黎之君號曰蚩尤當有舊説云然不知出何書也史¶
記五帝本紀云神農氏世衰諸侯相侵伐蚩尤最為暴¶
虐莫能伐之黄帝乃徴師諸侯與蚩尤戰於涿鹿之野¶
遂擒殺蚩尤而諸侯咸尊軒轅為天子如本紀之言蚩¶
尤是炎帝之末諸侯君也應劭云蚩尤古天子鄭云蚩¶
尤覇天下黄帝所伐者漢書音義有臣瓉者引孔子三¶
<pb:KR1b0022_WYG_019-6b>¶
朝記云蚩尤庶人之貪者諸説不同未知蚩尤是何人¶
也楚語曰少昊氏之衰也九黎亂徳顓頊受之使復舊¶
常則九黎在少昊之末非蚩尤也韋昭云九黎氏九人¶
蚩尤之徒也韋昭雖以九黎為蚩尤要史記蚩尤在炎¶
帝之末國語九黎在少昊之末二者不得同也九黎之¶
文惟出楚語孔以蚩尤為九黎下傳又云蚩尤黄帝所¶
滅言黄帝所滅則與史記同矣孔非不見楚語而為楚¶
<pb:KR1b0022_WYG_019-7a>¶
説盖以蚩尤是此黎之君黄帝雖㓕蚩尤猶有種類尚¶
在故下至少昊之末更復作亂若其不然孔意不可知¶
也鄭𤣥云學蚩尢為此者九黎之君在少昊之代也其¶
意以蚩尤當炎帝之末九黎當少昊之末九黎學蚩尤¶
九黎非蚩尤也¶
(十三)為鴟梟之義矯稱上命若固有之¶
羣行攻刼曰冦殺人曰殺言攻殺人以求財也鴟梟貪¶
殘之鳥詩云為梟為鴟梟是鴟類鄭𤣥云盗賊状如鴟¶
鳥抄掠良善刼奪人物傳言鴟梟之義如鄭説也釋詁¶
<pb:KR1b0022_WYG_019-7b>¶
云䖍固也若固有之言取得人物如已自有也¶
(十四)作五虐之刑曰法自謂得法¶
經意言三苖之君習蚩尤之惡凌善也不用善化民而¶
制以重刑學蚩尤制之用五刑而虐為之故為五虐之¶
刑不必臯陶五刑之外别有五也曰法者述苖民之語¶
自謂所作得法欲民行而畏也¶
(十五)三苖凡三為惡鄭為苖為黎後與孔異¶
<pb:KR1b0022_WYG_019-8a>¶
如史記之文蚩尤黄帝所滅下句所説三苖帝堯所誅¶
楚語云三苖復九黎之惡是異世而同惡也鄭𤣥以為¶
苖民即九黎之後顓頊誅九黎至其子孫為三國髙辛¶
之衰又復九黎之惡堯興又誅之堯末又在朝舜臣堯¶
又竄之後禹攝位又在洞庭逆命禹又誅之穆王深惡¶
此三族三生㓙徳故著其惡而謂之民孔惟言異世同¶
惡不言三苖蚩尤之子孫韋昭云三苖炎帝之後諸侯¶
共工也¶
<pb:KR1b0022_WYG_019-8b>¶
(十六)苖民自謂徳刑者非馨香乃腥臭¶
方方各告無罪於上天言其處處告也天矜於下俯視¶
苖民無有馨香之行馨香以喻善也其所以為徳刑苗¶
民自謂是徳刑者𤼵聞於外惟乃皆是腥臭喻惡也¶
(十七)堯已絶苖而末年又竄苖禮不滅國¶
此言遏絶苖民下句即云乃命重黎重黎是帝堯之事¶
知此滅苖民亦帝堯也此滅苖民在堯之初興使無世¶
位在於下國而堯之末年又有竄三苖者禮天子不滅¶
<pb:KR1b0022_WYG_019-9a>¶
國擇立其次賢者此為五虐之君自無世位在下其改¶
立者復得在朝但此族數生凶徳故歴代每被誅耳¶
(十八)堯絶地天通清問下民¶
乃命重黎絶地天通罔有降格重即羲黎即和堯命羲¶
和世掌天地四時之官使人神不擾各得其序是謂絶¶
地天通言天神無有降地地祇不至於天明不相干羣¶
后之逮在下明明棐常鰥寡無蓋羣后諸侯之逮在下¶
國皆以明明大道輔行常法故使鰥寡得所無有掩盖¶
皇帝清問下民鰥寡有辭于苖帝堯詳問民患皆有辭¶
<pb:KR1b0022_WYG_019-9b>¶
怨於苖民徳威惟畏徳明惟明言堯監苖民之見怨則¶
又増修其徳行威則民畏服明賢則徳明人所以無能¶
名焉¶
(十九)以民神不雜釋絶地天通楚語文¶
楚語云昭王問於觀射父曰周書所謂重黎實使天地¶
不通者何也若無然民将能登天乎對曰非此之謂也¶
古者民神不雜少昊氏之衰也九黎亂徳家為巫史民¶
<pb:KR1b0022_WYG_019-10a>¶
神同坐禍災荐臻顓頊受之乃命南正重司天以屬神¶
命火正黎司地以屬民使復舊常無相侵凟是謂絶地¶
天通其後三苖復九黎之徳堯復育重黎之後不忘舊¶
者使復典之彼言主説此事而堯典云乃命羲和欽若¶
昊天即所謂育重黎之後使典之也以此知重即羲也¶
黎即和也言羲是重之子孫和是黎之子孫能不㤀祖¶
之舊業故以重黎言之傳言堯乃命羲和掌天地四時¶
之官堯典文也民神不擾是謂絶地天通楚語文也孔¶
惟加各得其序一句耳楚語又云司天屬神司地屬民¶
<pb:KR1b0022_WYG_019-10b>¶
令神與天在上民與地在下定上下之分使民神不雜¶
則祭享有度災厲不生經言民神分别之義故言㒺有¶
降格言天神無有降至於地者謂神不干民孔因互文¶
云地民不有上至於天者言民不干神也¶
(二十)鄭以命重黎為顓帝清問以下為堯¶
如楚語云乃命重黎是顓頊命之鄭𤣥以皇帝哀矜庶¶
戮之不辜至罔有降格皆説顓頊之事乃命重黎即是¶
<pb:KR1b0022_WYG_019-11a>¶
命重黎之身非羲和也皇帝清問以下乃説堯事顓頊¶
與堯再誅苖民故上言遏絶苖民下云有辭於苖異代¶
别時非一事也案楚語云少昊氏之衰也九黎亂徳又¶
云其後三苖復九黎之徳則九黎三苖非一物也顓頊¶
誅九黎謂之遏絶苖民於鄭義為不惬楚語言顓頊命¶
重黎解為帝堯命羲和於孔説又未允不知二者誰得¶
經意也¶
(廿一)堯命三后恤功臯陶制刑教祗徳¶
乃命三后恤功于民伯夷降典折民惟刑禹平水土主¶
<pb:KR1b0022_WYG_019-11b>¶
名山川稷降播種農殖嘉榖伯夷下典禮教民而斷法¶
禹治洪水山川無名者主名之后稷下教民播種農畆¶
生善榖所謂堯命三君憂功於民三后成功惟殷于民¶
各成其功惟所以殷盛於民言禮教備衣食足士制百¶
姓于刑之中以教祗徳言伯夷道民典禮斷之以法臯¶
陶作制士百官於刑之中助成道化以教民為敬徳也¶
(廿二)三后當禹先稷次今先伯夷禮為急¶
<pb:KR1b0022_WYG_019-12a>¶
堯命三君憂功於民憂欲與民憂功也此三事之次當¶
禹功在先先治水土乃得種榖民得榖食乃能行禮管¶
子云衣食足知榮辱倉廪實知禮節是言足食足衣然¶
後行禮也此經先言伯夷者以民為國之本禮是民之¶
所急将言制刑先言用禮¶
(廿三)典獄乃天牧當監伯夷懲苖民¶
王曰嗟四方司政典獄非爾惟作天牧主政典獄謂諸¶
侯也非汝惟為天牧民乎言重任是汝今爾何監非時¶
伯夷播刑之廸言當視是伯夷布刑之道而法之其今¶
<pb:KR1b0022_WYG_019-12b>¶
爾何懲惟時苖民匪察于獄之麗其今汝何懲戒乎所¶
懲戒惟是苗民非察於獄之施刑以取㓕亡罔擇吉人¶
觀于五刑之中惟時庶威奪貨言苖民無肯選擇善人¶
使觀視五刑之中正惟是衆為威虐者任之以奪取人¶
貨所以為亂斷制五刑以亂無辜上帝不蠲降咎于苖¶
苖民任奪貨姦人斷制五刑以亂加無罪天不絜其所¶
為故下咎罪謂誅之苖民無辭于罰乃絶厥世言罪重¶
<pb:KR1b0022_WYG_019-13a>¶
無以辭於天罰故堯絶其世申言之為至戒¶
(卄四)言父兄弟子孫舉同姓包異姓¶
王曰嗚呼念之哉念以伯夷為法苖民為戒伯父伯兄¶
仲叔季弟㓜子童孫皆聴朕言庶有格命皆王同姓有¶
父兄弟子孫列者伯仲叔季順少長也舉同姓包異姓¶
言不殊也聴從我言庶㡬有致命¶
(卄五)雖畏勿畏雖休勿休¶
凡人被人畏必當自謂已有可畏敬被人譽必自謂已¶
實有徳羙故戒之汝等所行事雖見畏勿自謂可敬畏¶
<pb:KR1b0022_WYG_019-13b>¶
雖見羙勿自謂有徳羙教之令謙而不自恃也¶
(卄六)兩造五辭五刑五罰五過五疵五疑(䟽在後)¶
兩造具備師聴五辭兩謂囚證造至也兩至俱備則衆¶
獄官共聴其入五刑之辭五辭簡孚正于五刑五辭簡¶
核信有罪驗則正之於五刑五刑不簡正于五罰不簡¶
核謂不應五刑當正五罰出金贖罪五罰不服正于五¶
過不服不應罰也正於五過從赦免五過之疵惟官惟¶
<pb:KR1b0022_WYG_019-14a>¶
反惟内惟貨惟來五過之所病或常同官位或詐反囚¶
辭或内親用事或行貨枉法或舊相往來皆病所在其¶
罪惟均其蕃克之以病所在出入人罪使在五過罪與¶
犯法者同其當清察能使之不行五刑之疑有赦五罰¶
之疑有赦其審克之刑疑赦從罰罰疑赦從免其當清¶
察能得其理¶
(卄七)五辟疑赦各入罰不降¶
墨辟疑赦其罰百鍰閲實其罪刻其顙而湼之曰墨刑¶
疑則赦從罰六兩曰鍰鍰黄錢也閲實其罪使與罰各¶
<pb:KR1b0022_WYG_019-14b>¶
相當劓辟疑赦其罰惟倍閲實其罪截鼻曰劓刑倍百¶
為二百鍰剕辟疑赦其罰倍差閲實其罪刖足曰剕倍¶
差謂倍之又半為五百鍰宫辟疑赦其罰六百鍰閲實¶
其罪宫滛刑也男子割勢婦人幽閉次死之刑序五刑¶
先輕轉至重者事之宜大辟疑赦其罰千鍰閲實其罪¶
死刑也五刑疑各入罰不降相囚古之制也¶
(卄八)别言五罰之屬合言刑屬三千互見¶
<pb:KR1b0022_WYG_019-15a>¶
墨罰之屬千劓罰之屬千剕罰之屬五百宫罰之屬三¶
百大辟之罰其屬二百五刑之屬三千别言罰屬合言¶
刑屬明刑罰同屬互見其義以相備¶
(二九)以兩造入五辭應五刑疑則五罰無疑則入過¶
兩謂兩人謂囚與證也凡競獄必有兩人為敵各言有¶
辭理或時兩皆須證則囚之與證非徒兩人而已既得¶
囚證将入五刑之辟更復簡練核實知其信有罪状與¶
刑書正同則依刑書斷之應墨者墨之應殺者殺之覆¶
審囚證之辭不如簡核之状既囚與證辭不相符合則¶
<pb:KR1b0022_WYG_019-15b>¶
是犯狀不定謂不應五刑不與五刑書同獄官疑不能¶
决則當正之於五罰令其出金贖罪依凖五刑疑則從¶
罰故為五罰即下文是也今律疑罪各依所犯以贖論¶
虚實之證等是非之理均或事渉疑似旁無證見或雖¶
有證見事非疑似如此者皆為疑罪欲令贖罪而其人¶
不服獄官重加簡核無復疑似之状本情非罪不可強¶
遣出金如是者則正之於五過雖事渉疑似有罪乃過¶
<pb:KR1b0022_WYG_019-16a>¶
失過則可原故從赦免下文惟有五刑五罰而無五過¶
亦稱五者縁五罰為過故謂之五過五者之過皆可原¶
也五者之所病皆謂獄吏故出入人罪應刑不刑應罰¶
不罰致之無過而赦免之故指言五過之疵於五刑五¶
罰不赦其罪未有此病故不言五刑之疵五罰之疵應¶
刑而罰亦是其病於赦免言病則赦刑從罰亦是病可¶
知損害王道於正為病故謂之病惟官謂嘗同官位與¶
吏舊同僚也或詐反囚辭拒諱實情不承服也或内親¶
用事囚有親戚在官吏或望其意而曲筆也或行貨於¶
<pb:KR1b0022_WYG_019-16b>¶
吏吏受財枉法也或囚與吏舊相往來此五事皆是病¶
之所在五者皆是枉法但枉法多是為貨故於貨言枉¶
餘皆枉可知¶
(卅一)五過之疵惟出罪而并言入猶今律出入同罪¶
不罰不刑使得在於五過妄赦免之此獄吏之罪與犯¶
法者同惟出人罪爾而傳并言入者有罪而妄出與無¶
罪而妄入獄吏之罪等故以出入言之今律故出入者¶
<pb:KR1b0022_WYG_019-17a>¶
與同罪也¶
(三二)惟貌有稽即周禮五聴¶
察其貌者即周禮五聴辭聴色聴氣聴耳聴目聴也鄭¶
𤣥以為辭聴觀其出言不直則煩色聴觀其顔色不直¶
則赧然氣聴觀其氣息不直則喘耳聴觀其聴聆不直¶
則惑目聴觀其眸子視不直則眊然¶
(卅三)唐虞以來有五刑漢文始除肉刑¶
五刑之名見於經傳唐虞已來皆有之矣未知上古起¶
在何時也漢文帝始除肉刑其刻顙截鼻則足割勢皆¶
<pb:KR1b0022_WYG_019-17b>¶
法傳於先代孔君親見之説文云顙額也墨一名黥鄭¶
𤣥注云墨黥也先刻其面以墨窒之¶
(卅四)鍰之輕重諸儒小異¶
六兩曰鍰盖古語存於當時未必有明文也考工記云¶
戈矛重三鋝馬融云鋝量名當與吕刑鍰同俗儒云鋝¶
六兩為一川不知所出耳鄭𤣥云鍰稱輕重之名今代¶
東萊稱或以太半兩為鈞十鈞為鍰鍰重六兩太半兩¶
<pb:KR1b0022_WYG_019-18a>¶
鍰鋝似同也或有存行之者十鈞為鍰二鍰四鈞而當¶
一斤然則鍰重六兩三分兩之二周禮謂鍰為鋝如鄭¶
𤣥之言一鍰之重六兩多於孔王所説惟校十六銖爾¶
(卅五)傳或言黄金或黄鐡皆銅¶
舜典云金作贖刑傳以金為黄金此言黄鐡者古者金¶
銀銅鐡總號為金今别之以為四名此傳言黄鐡舜典¶
傳言黄金皆是今之銅也古人贖罪悉皆用銅而傳或¶
稱黄金或言黄鐡謂銅為金為鐡爾閲實其罪檢閲核¶
實其所犯之罪使與罰名相當然後收取其贖(詳見舜典)¶
<pb:KR1b0022_WYG_019-18b>¶
(卅六)漢惟除墨劓剕隋始除宫刑婦人猶閉¶
伏生書傳云男女不以義交者其刑宫是宫刑為滛刑¶
也本制宫刑主為滛者後人被此罪者未必盡皆為滛¶
昭五年左傳楚子以羊舌肹為司宫非坐滛也漢除肉¶
刑除墨劓剕耳宫刑猶在近代反逆縁坐男子十五以¶
下不應死者皆宫之大隋開皇之初始除男子宫刑婦¶
人猶閉於宫宫是次死之刑宫於四刑為最重也¶
<pb:KR1b0022_WYG_019-19a>¶
(卅七)實則刑之疑則罰之故刑罰同屬¶
此經歴言二百三百五百者各是刑之條也每於其條¶
有犯者實則刑之疑則罰之刑屬罰屬其數同也别言¶
罰屬五者各言其數合言刑屬但總云三千明刑罰同¶
其屬數互見其義以相備也經云大辟之屬其罰二百¶
文異於上四罰者以大辟二字不可云大辟罰之屬故¶
分為二句以其二字足使成文¶
(卅八)一罪當二條適輕二罪俱𤼵適重¶
上刑適輕者謂一人雖犯一罪狀當輕重兩條據重條¶
<pb:KR1b0022_WYG_019-19b>¶
之上有可以虧减者則之輕條服下罪也下刑適重者¶
謂一人之身輕重二罪俱𤼵則以重罪而從上服令之¶
服上罪¶
(卅九)世輕世重視世所宜權而行之¶
或輕或重諸所罪罰皆有權宜當臨時斟酌其狀不得¶
雷同加罪刑罰有世輕世重當視世所宜權而行之行¶
罰者所以齊非齊者有倫理有要善戒令¶
<pb:KR1b0022_WYG_019-20a>¶
(四十)劉君以為適輕適重皆一人有二罪¶
一人有二罪則之重而輕并數者謂若一人有二罪則¶
應兩俱治今惟斷獄以重條而輕者不更别數與重並¶
數為一劉君以為上刑適輕下刑適重皆以為一人有¶
二罪上刑適輕者若今律重罪應贖輕罪應居作官當¶
者以居作官當為重是為上刑適輕下刑適重者謂若¶
二者俱是贓罪罪從重科贓輕亦備是為而輕并數也¶
知不然者案經既言下刑適重上服則是重上服而已¶
何得云輕贓亦備又今律云重罪應贖輕罪應居作官¶
<pb:KR1b0022_WYG_019-20b>¶
當者以居作官當為重者此即是下刑適重之條而以¶
為上刑適輕之例實為未允且孔傳下經始云一人有¶
二罪則上經所云非一人有二罪者也劉君妄為其説¶
故今不從¶
(四一)哀敬胥占審克輸孚備刑¶
哀敬折獄明啓刑書胥占咸庶中正當憐下人之犯法¶
敬斷獄之害人明開刑書相與占之使刑當其罪皆庶¶
<pb:KR1b0022_WYG_019-21a>¶
㡬以得中正之道其刑其罰其審克之其所刑其所罰¶
其當詳審能行之無失中正獄成而孚輸而孚斷獄成¶
辭而信當輸汝信於王謂上其鞫劾之辭其刑上備有¶
并兩刑其斷刑文書上王府皆當具備有并兩刑亦具¶
上之¶
(四二)此言明啓刑書左傳不為刑辟各一義¶
五刑之屬三千皆著在刑書使斷獄者依案用之宜令¶
斷獄諸官明開刑書相與占之使刑書當其罪今人之¶
所犯不必當條須操測刑書之意比附以斷其罪若卜¶
<pb:KR1b0022_WYG_019-21b>¶
筮之占然故稱占也皆庶㡬必待中正之道令獄官同¶
心思使中也此言明唘刑書而左傳云昔先王議事以¶
制不為刑辟者彼鑄刑書以宣示百姓故云臨事制宜¶
不預明刑辟人有犯罪原其情之善惡斷定其輕重乃¶
於刑書比附而罪之故彼此各據其一義不相違¶
(四三)其刑上備若今申省并兩刑謂輕重具上之¶
其斷刑文書上王府皆當備具若今曹司冩案申尚書¶
<pb:KR1b0022_WYG_019-22a>¶
省也有并兩刑謂人犯兩事刑有上下雖罪從重斷有¶
兩刑者亦具上之使王知其事王或時以下刑為上故¶
并亦上之¶
(四四)漢世問罪為鞫斷獄為劾¶
漢世問罪謂之鞫斷獄謂之劾謂上其鞫劾文辭也¶
(四五)人君配天治民當明清于單辭(又見下)¶
今天相民作配在下明清于單辭今天治民人君為配¶
天在下當承天意聴訟當清審單辭單特難聴故言之¶
<pb:KR1b0022_WYG_019-22b>¶
(四六)無或私家于獄辭獄貨非寳¶
無或私家于獄之兩辭典獄無敢有受貨聴詐或私家¶
於獄之兩辭獄貨非寳惟府辜功報以庶尤受獄貨非¶
家寳也惟聚罪之事其報則以衆人見罪¶
(四七)伯為官長族為同姓姓為異姓¶
此篇主多戒諸侯百官之長故知官長即諸侯也襄十¶
二年左傳哭諸侯之例云異姓臨於外同族於禰廟是¶
相對則族為同姓姓為異姓也¶
<pb:KR1b0022_WYG_019-23a>¶
(四八)單辭一人獨言兩辭一虗一實¶
傳以相為治今天治民者天有意治民而天不自治使¶
人治之人君為配天在下當成天意治民治之當使稱¶
天心也欲稱天心聴獄當清審單辭單辭謂一人獨言¶
未有與對之人訟者多直已以曲彼搆辭以誣人單辭¶
特難聴故言之也獄之兩辭謂兩人競理一虗一實¶
(四九)私家謂典獄受貨¶
典獄知其虗受其貨而聴其詐詐者虚而得理獄者致¶
富成私家此民之所以亂也¶
<pb:KR1b0022_WYG_019-23b>¶
(五十)府聚罪辜之事則報以衆尤¶
府聚也功事也受獄貨非是家之寳也惟是聚近罪之¶
事耳罪多必有惡報其報則以衆人見罪也衆人見罪¶
也衆人見罪也多天必報以祸罰¶
(五一)徳于民之中屬于五極嘉師祥刑¶
王曰嗚呼嗣孫今往何監非徳于民之中尚明聴之哉¶
嗣孫諸侯嗣世子孫非一世自今已往當何監視非當¶
<pb:KR1b0022_WYG_019-24a>¶
立徳於民為之中正乎庶㡬明聴我言而行之哉哲人¶
惟刑無疆之辭屬于五極咸中有慶言智人惟用刑乃¶
有無窮之善辭名聞於後世以其折獄屬五常之中正¶
皆中有善所以然也受王嘉師監于兹祥刑有邦有土¶
受王之善衆而治之者視於此善刑欲其勤而法之為¶
無疆之辭¶
(五一)訓夏贖與刑非周禮所謂金罰¶
金作贖刑唐虞之法周禮職金掌受士之金罰貨罰入¶
于司兵則周亦有贖刑而逺訓夏之贖刑者周禮惟言¶
<pb:KR1b0022_WYG_019-24b>¶
士之金罰又是不得贖罪贖必異於夏法以夏刑為輕¶
故祖而用之罪實則刑之罪疑則贖之故當並言贖刑¶
非是惟訓贖罰也¶
(五三)周禮五刑各五百輕少重多此雖三千輕多重¶
¶
少¶
周禮司刑掌五刑之法以麗萬民之罪墨罪五百劓罪¶
五百宫罪五百刵罪五百殺罪五百五刑惟有二千五¶
<pb:KR1b0022_WYG_019-25a>¶
百此經五刑之屬三千案刑數乃多於周禮而言夏從¶
輕者周禮五刑皆有五百此則輕刑少而重刑多此經¶
墨劓皆千剕刑五百宫刑三百大辟二百輕刑多而重¶
刑少變周用夏是改重從輕也然則周公聖人相時制¶
法而使刑罰太重今穆王改易之者穆王遠取夏法殷¶
刑必重於夏夏承堯舜之後民淳易治故制刑近輕輕¶
則民慢故殷刑稍重自湯以後世漸苛刻紂乃炮烙之¶
刑明知刑罰益重周承暴虐之後不可頓使太輕雖减¶
之輕猶重於夏法成康之間刑措不用下及穆王民猶¶
<pb:KR1b0022_WYG_019-25b>¶
易治故吕侯度時制宜勸王改從夏法聖人之法非不¶
善也而不以經遠吕侯之智非能髙也而法可以適時¶
苟適於適事即可為善亦不言吕侯才髙於周公法勝¶
於前代所謂觀民設教遭時制宜刑罰所以世輕世重¶
為此故也¶
　尚書要義卷十九¶

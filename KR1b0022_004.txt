# -*- mode: mandoku-view -*-
#+TITLE: 尚書要義
#+DATE: 2018-03-31 09:03:01.080744
#+PROPERTY: ID KR1b0022
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四
<pb:KR1b0022_WYG_004-1a>¶
欽定四庫全書¶
　尚書要義卷四¶
　　　　　　　　　　　宋　魏了翁　撰¶
臯陶謨¶
¶
衆庶明其教勉勵翼戴孔與王鄭不同¶
自身以外九族為近故慎修其身又厚次序九族猶堯¶
之為政先以親九族也人君既能如此則衆庶皆明其¶
教而各自勉勵翼戴上命昭九年左傳説晉叔向言翼¶
戴天子故以為翼戴上命言如鳥之羽翼而奉戴之王¶
<pb:KR1b0022_WYG_004-1b>¶
者率己以化物親親以及逺故從近可推而至于逺者¶
在修己身親九族之道王肅云以衆賢明為砥礪為羽¶
翼鄭云厲作也以衆賢明作輔翼之臣與孔不同¶
(二)知人安民惟言三凶禹爲鯀𨼆¶
上句既言驩兠有苗則此巧言令色共工之行也故以¶
堯典共工之事解之巧言靜言庸違也令色𧰼恭滔天¶
也孔壬之文在三人之下總上三人皆甚佞也苗言其¶
<pb:KR1b0022_WYG_004-2a>¶
名巧言令色言其行令其文首尾互相見故𫝊通言之¶
禹言有苗驩兠之徒甚佞如此堯畏其亂政故遷改之¶
𫝊不言共工故云之徒以包之遷與憂畏亦互相承言¶
畏之而憂乃遷之也四凶惟言三者馬融云禹為父𨼆¶
故不言鯀也¶
(三)臯陶知有九徳堯無容不知四凶¶
臯陶知有此術帝堯無容不知而有四凶在朝禹言帝¶
難之者堯朝之有四凶晦迹以顯舜爾禹言惟帝難之¶
説彼甚佞因其成敗以示教法欲開臯陶之志故舉大¶
<pb:KR1b0022_WYG_004-2b>¶
事以為戒非是此實甚佞堯不能知也顧氏亦云堯實¶
不以為難今云難者俯同流俗之稱也¶
(四)臯陶明九徳之常以擇人¶
臯陶曰寛而栗性寛𢎞而能莊栗柔而立和柔而能立¶
事愿而恭慤愿而恭恪亂而敬亂治也有治而能謹敬¶
擾而毅擾順也致果為毅直而温行正直而氣温和簡¶
而亷性簡大而有廉隅剛而塞剛斷而實塞彊而義無¶
<pb:KR1b0022_WYG_004-3a>¶
所屈撓動必合義彰厥有常吉哉彰明吉善也明九徳¶
之常以擇人而官之則政之善¶
(五)孔既釋九徳䟽申言之¶
凡人之性有異有其上者不必有下有其下者不必有¶
上上下相協乃成其徳是言上下以相對各令以相對¶
兼而有之乃為一徳此二者雖是本牲亦可以長短自¶
矯寛𢎞者失於緩慢故性寛𢎞而能矜莊嚴栗謹愿者¶
失於遲鈍貌或不恭故慤愿而能恭恪亂治釋詁文有¶
能治者謂才髙於人也堪撥煩理劇者也負才輕物人¶
<pb:KR1b0022_WYG_004-3b>¶
之常性故有治而能謹乃為徳也愿言恭治言敬者恭¶
在貌敬在心愿者遲鈍失於外儀故言恭以表貌治者¶
輕物内失於心故稱敬以顯情致果為毅謂能致果敢¶
殺敵之心是為强貌也和順者失於不斷故順而能决¶
乃為徳也簡者寛大率略之名志逺者遺近務大者輕¶
細故簡大而有亷隅乃為徳也剛而能斷失於空踈必¶
性剛正而内充實强直自立無所屈撓或任情違理失¶
<pb:KR1b0022_WYG_004-4a>¶
於事宜動合道義乃為徳也¶
(六)剛與强義寛與柔擾愿與亂直各相類¶
鄭注論語云剛謂强志不屈撓即剛强義同此剛强異¶
者剛是性也强是志也當官而行無所避忌剛也執己¶
所是不為衆撓强也剛强相近鄭連言之寛謂度量寛¶
𢎞柔謂性行和柔擾謂事理擾順三者相類即洪範云¶
柔克也愿謂容貌恭正亂謂剛柔治理直謂身行正直¶
三者相類即洪範云正直也簡謂器量凝簡剛謂事理¶
剛斷强為性行堅强三者相𩔖即洪範云剛克也而九¶
<pb:KR1b0022_WYG_004-4b>¶
徳之次從柔而至剛也惟擾而毅在愿亂之下耳其洪¶
範三徳先人事而後天地與此不同¶
(七)王鄭謂人能明其有常則善與孔異¶
若暫為之未成為徳故人君取士必明其九徳之常王肅¶
云明其有常則善也言有徳當有恒也其意亦言彼能¶
有常人君能明之也鄭云人能明其徳所行使有常則¶
成善人矣其意謂彼人自明之與孔異也¶
<pb:KR1b0022_WYG_004-5a>¶
(八)日宣三徳有家日嚴六徳有邦¶
日宣三徳夙夜浚明有家三徳九徳之中有其三宣布¶
夙早浚須也卿大夫稱家言能日日布行三徳早夜思¶
之須明行之可以為卿大夫日嚴祇敬六徳亮采有邦¶
有國諸侯日日嚴敬其自敬行六徳以信治政事則可¶
以為諸侯翕受敷施九徳咸事俊乂在官翕合也能合¶
受三六之徳而用之以布施政教使九徳之人皆用事¶
謂天子如此則浚徳治能之事並在官夙早釋詁文又¶
云須待也此經之意謂夜思之明旦行之須為待之意¶
<pb:KR1b0022_WYG_004-5b>¶
故浚為須也大夫受采邑賜氏族立宗廟世不絶祀故¶
稱家天子分地建國諸侯專為己有故有國謂諸侯也¶
(九)撫五辰謂順五行之事¶
百官皆撫順五行之時則衆功皆成也五行之時即四¶
時也禮運曰播五行於四時土寄王四季故為五行之¶
時也所撫順者即堯典敬授人時平秩東作之𩔖是也¶
(十)天叙有典謂次叙常性各有分義¶
<pb:KR1b0022_WYG_004-6a>¶
天叙有典有此五典即父義母慈兄友弟恭子孝是也¶
五者人之常性自然而有但人性有多少耳天次叙人¶
之常性使之各有分義人君勑正我五常之教使合於¶
五者皆厚¶
(十一)天叙天秩勑我自我五惇五庸¶
庸常釋詁文又云由自也由是用故自為用也天次叙¶
有禮謂使賤事貴卑承尊是天道使之然也天意既然¶
人君當順天意用我公侯伯子男五等之禮以接之使¶
之貴賤有常也此文主於天子天子至於諸侯車旗衣¶
<pb:KR1b0022_WYG_004-6b>¶
服國家禮儀饗食燕好饔餼飱牢禮各有次秩以接之¶
上言天叙此云天秩者叙謂定其倫次秩謂制其差等¶
義亦相通上云勑我此言自我者五典以教下民須勑¶
戒之五禮以接諸侯當用我意故文不同也上言五惇¶
此言五庸者五典施於近親欲其恩厚五禮施於臣下¶
欲其有常故文異也王肅云五禮謂王公卿大夫士鄭¶
𤣥云五禮天子也諸侯也卿大夫也士也庶民也此無¶
<pb:KR1b0022_WYG_004-7a>¶
文可據各以意説耳¶
(十二)天用民為聰明亦用民成其威¶
天聰明自我民聰明言天因民而降之福民所歸者天¶
命之天視聴人君之行用民為聰明天明畏自我民明¶
威天明可畏自我民明威亦用民成其威民所叛者天¶
討之是天明可畏之效正義曰皇天無心以百姓之心¶
為心此經大意言民之所欲天必從之聰明謂聞見也¶
天之所聞見用民之所聞見也然則聰明直是聞見之¶
義其言未有善惡以下言明威是天降之禍知此聰明¶
<pb:KR1b0022_WYG_004-7b>¶
是天降之福此即秦誓所云天聴自我民聴天視自我¶
民視故民所歸者天命之大而言之民所歸就天命之¶
為天子也小而言之雖公卿大夫之任亦為民所歸向¶
乃得居之此文主於天子故言天視聴人君之行用民¶
為聴明戒天子使順民心受天之福也¶
(十三)未有知思屬上句曰贊襄三字多説¶
正義曰臯陶自言可底行禹言底可績此承而為謙知¶
<pb:KR1b0022_WYG_004-8a>¶
其自言未有所知未能所致於善也思字屬上句王肅¶
云贊贊猶贊奏也顧氏云襄上也謂贊奏上古行事而¶
言之也經云曰者謂我上之所言也傳不訓襄為上已¶
從襄陵而釋之故二劉並以襄為因若必為因孔𫝊無¶
容不訓其意言進習上古行事因贊成其辭而言之也¶
𫝊雖不訓襄字其義當如王説臯陶慮忽之自云言順¶
可行因禹美之即承謙辭一&KR0045;一抑言之次序也鄭𤣥¶
云贊明也襄之言暢言我未有所知所思徒贊明帝徳¶
暢我忠言而已謙也¶
<pb:KR1b0022_WYG_004-8b>¶
　尚書要義卷四¶
